Borderline ovariumtumoren
Deze richtlijn is tot stand gekomen op initiatief van Nederlandse Vereniging voor Obstetrie en Gynaecologie
 
© 2012 - 2025
 
Richtlijnendatabase is een product ondersteund door het 
Kennisinstituut van de Federatie van Medisch Specialisten
1
2
3
4
8Inhoudsopgave
Borderline ovariumtumoren
Inhoudsopgave
Startpagina - Borderline ovariumtumoren
Wel of niet stadiëren bij borderline ovariumtumor
Fertiliteitsparende chirurgie, cystectomie, als behandeling van borderline ovariumtumor
Startpagina - Borderline ovariumtumoren
Bij aanverwante informatie is de PDF versie van deze richtlijn te vinden.
 
Waar gaat deze richtlijn over?
Deze richtlijn richt zich op wat volgens de huidige maatstaven de beste zorg is voor vrouwen met een
borderline ovariumtumor. In de richtlijn komen de volgende onderwerpen aan de orde:
Screening
Diagnostiek
Behandeling
(Adjuvante) behandeling na initiële behandeling
Follow-up
Lokaal recidief diagnostiek
Metastasen diagnostiek
Lokaal recidief behandeling
Metastasen behandeling
 
Voor wie is deze richtlijn bedoeld?
Deze richtlijn is bestemd voor alle zorgverleners die betrokken zijn bij de zorg voor patiënten met een
borderline ovariumtumor.
 
Voor patiënten
Ovariumtumor is een gezwel aan de eierstok. Deze tumoren kunnen goed- of kwaadaardig zijn. Maar soms is
de tumor een grensgeval tussen goed- en kwaadaardig. Dat heet een borderline-tumor. Een borderline-
tumor is geen voorstadium van een kwaadaardige tumor.
 
Ovariumtumoren worden genoemd naar het weefsel van waaruit ze ontstaan. De meest voorkomende vorm is
de epitheliale ovariumtumor. Deze is ontstaan uit de buitenste laag van de cellen van het ovarium, het
epitheel. Ongeveer 15 procent van deze epitheliale ovariumtumoren is een epitheliale borderline-tumor.
Jaarlijks krijgen in Nederland ongeveer 150 tot 200 vrouwen een borderline ovariumtumor.
 
Meer informatie over borderline ovariumtumoren is te vinden op de website van de gynaecologen:
https://www.oncoline.nl/index.php?pagina=/richtlijn/item/pagina.php&richtlijn_id=662
 
Meer informatie over borderline ovariumtumoren is ook te vinden op kanker.nl:
https://www.kanker.nl/bibliotheek/eierstokkanker/wat-is/44-eierstokkanker
 
Hoe is de richtlijn tot stand gekomen?
Het initiatief voor deze richtlijn is afkomstig van de Nederlandse Vereniging voor Obstetrie en Gynaecologie
(NVOG). De richtlijn is opgesteld door een multidisciplinaire commissie met vertegenwoordigers vanuit de
gynaecologen, gynaecoloog-oncologen, internist-oncologen, radiotherapeut-oncologen en pathologen.
 
Borderline ovariumtumoren
PDF aangemaakt op 
23-01-2025
3
/
14
Wel of niet stadiëren bij borderline ovariumtumor
Uitgangsvraag
Welke plaats heeft stadiëring bij patiënten met een borderline ovariumtumor t.a.v. de prognose?
Aanbeveling
 Wees bij vrouwen met (verdenking op) een borderline ovariumtumor terughoudend met radicale chirurgie,
zeker in de fertiele levensfase.
 
Bespreek met de patiënt de kans op een recidief na verwijdering van een borderline ovariumtumor en maak
afspraken over de follow-up. Hierbij zal de behandeling van een recidief weer chirurgisch zijn.
Overwegingen
Hoewel de recidiefkans na een complete chirurgische stadiëring bij een borderline ovariumtumor lager is dan
na incomplete stadiëring, is er geen overtuigend effect op de mortaliteit. Dit terwijl een stadiëring in de
meeste gevallen een grotere ingreep is, zeker bij een open procedure, met bijkomende complicatierisico’s.
Omdat het bij deze aandoening vaak gaat om jonge vrouwen waarbij de fertiliteit een belangrijke rol speelt,
is de keuze voor een zo sparend mogelijke operatie vaak goed te verdedigen. Een lastig punt is dat de
diagnose borderline ovariumtumor pas zeker is na de definitieve PA. In dat geval is alsnog stadiëren
discutabel. De kans op recidiefvorming dient met de patiënt besproken te worden en de follow-up moet
adequaat plaatsvinden. Een laparoscopische benadering verdient wellicht de voorkeur, vanwege de lagere
postoperatieve morbiditeit.
Het is van belang dat in het PA-verslag bij mucineuze BOT wordt vermeld of het om een expansief of pushing
type gaat (laag risico op lymfogene metastasering) of om een infiltratief type (hoog risico op lymfogene
metastasering).
Onderbouwing
Achtergrond
De diagnose borderline ovariumtumor wordt regelmatig gesteld bij jonge vrouwen, waarbij behoud van
fertiliteit van belang is. Een volledige stadiëring is dan ook niet altijd gewenst.
Bijkomend probleem is dat de definitieve diagnose pas gesteld wordt na pathologisch- anatomisch
onderzoek, waarna alsnog besloten moet worden tot stadiëring of niet. In de literatuur wordt bij een
complete stadiëring een complete pelviene en para-aortale lymfadenectomie gedaan of een sampling waarbij
minmaal twee lymfeklieren worden verwijderd para-iliacaal, in obturatorius loge, bij a iliaca communis en
para-aortaal en paracavaal. Beide worden als CCS (Complete Chirurgische Stadiëring) gedefinieerd.
Conclusies
 
 GRADE
 laag
Er is bewijs van lage kwaliteit dat bij vrouwen met een borderline ovariumtumor complete
stadiëring tot een hogere progressievrije overleving leidt dan incomplete stadiëring.
 
Bronnen: (Shim 2016, Bendifallah 2016 Numanoglu 2014)
Borderline ovariumtumoren
PDF aangemaakt op 
23-01-2025
4
/
14
 
 
GRADE
zeer laag
Er is bewijs van zeer lage kwaliteit dat vrouwen met borderline ovariumtumor en een
complete stadiëring de vijfjaarsoverleving hoger is vergeleken met vrouwen met een
incomplete stadiëring.
 
Bronnen: (Bendifallah 2016)
 
 
GRADE
zeer laag
Er is bewijs van zeer lage kwaliteit dat er bij vrouwen met borderline ovariumtumor geen
verschil is in mortaliteit tussen complete en incomplete stadiëring. Bij een follow-up-tijd van
52,9-60,2 maanden.
 
Bronnen: (Shim 2016, Numanoglu 2014)
Samenvatting literatuur
Beschrijving studies
Er zijn één systematische review en twee individuele studies geselecteerd, waarin complete 60 chirurgische
stadiëring (CCS) vergeleken werd met incomplete chirurgische stadiëring (ICS) bij vrouwen met een
borderline ovariumtumor. In totaal zijn er 1537 vrouwen met complete chirurgische stadiëring en 1823
vrouwen met incomplete chirurgische stadiëring geïncludeerd.
 
Resultaten
Progressievrije overleving
De systematische review van Shim et al., 2016, includeerde 18 studies en er zijn nog twee studies
gepubliceerd waarin complete met incomplete stadiëring werd vergeleken met als uitkomstmaat recidief.
Een meta-analyse van deze 20 studies resulteerde in een OR=0,60 (95% BI 0,47-0,77) in het voordeel van
complete stadiëring met 101 recidieven in de groep met complete stadiëring
 (n=1537) en 230 recidieven in de groep met incomplete stadiëring (n=1823).
 
Totale overleving
T.a.v. de systematische review van Shim et al., 2016, waren er acht studies die geen mortaliteit rapporteerden
noch in de CCS-groep noch in de ICS-groep, deze werden bij de overlevingsanalyse geëxcludeerd. De meta-
analyse voor totale overleving van de overige tien studies resulteerde in een OR van 0,94 (95% BI 0,42-2,11)
met 11 overleden vrouwen in de groep met complete stadiëring (n=652) en 11 overleden vrouwen in de
groep met incomplete stadiëring (n=615). 
De follow-up-duur in de CCS-groep was 60,2 maanden en in de ICS-groep 52,9. Er was geen statistisch
significant verschil in kans op overlijden tussen de twee groepen.
Numanoglu 2014 was een single centre studie met 33,3% sereuze en 66,6% mucineuze BOT’s, van de 78
patiënten ondergingen er 68 een CCS en 10 een ICS. Er was een recurence, deze patiënt is overleden. De
follow-up was 60 maanden. Zij constateren een uitstekende overleving. Op basis van hun gegevens kan niets
gezegd worden over verschil in totale overleving van CCS of ICS.
Borderline ovariumtumoren
PDF aangemaakt op 
23-01-2025
5
/
14
Bendifallah 2016 rapporteerde een statistisch significant verschil in de vijfjaarsoverleving in het voordeel van
compleet gestadieerde patiënten (98,4% (95%BI 96,8-100)) ten opzichte van de incompleet gestadieerde
groep (93,8% (95% BI 88,1-100)); p=0,018.
 
Kwaliteit van leven
Kwaliteit van leven is niet gerapporteerd in de studies.
 
Bewijskracht van de literatuur
De bewijskracht voor de uitkomstmaat progressievrije overleving is met twee niveaus verlaagd, gezien de
beperkingen in de onderzoeksopzet, nl. vergelijkende cohortstudies.
 
De bewijskracht voor de uitkomstmaat totale overleving is met drie niveaus verlaagd, gezien de beperkingen
in de onderzoeksopzet, nl. vergelijkende cohortstudies en het geringe aantal events.
Zoeken en selecteren
Om de uitgangsvraag te kunnen beantwoorden is er een systematische literatuuranalyse verricht naar de
volgende zoekvraag (-vragen):
Bij patiënten met borderline ovariumtumor (P), leidt het wel stadiëren (I) versus niet stadiëren (C) tot een
langere vijf- of tienjaarsoverleving en een lagere kans op recidief (O)?
 
PICO
P: 
Patiënten met borderline ovariumtumor (sereus of mucineus)
I: 
Chirurgische stadiëring (omentectomie en biopten en biopt contralaterale ovarium)
C: 
Niet volledig stadiëren (alleen verwijderen aangedane adnex en inspectie)
O: 
Totale overleving, progressievrije overleving, kwaliteit van leven
 
Relevante uitkomstmaten
De werkgroep achtte progressievrije overleving een voor de besluitvorming belangrijke uitkomstmaat.
 
Indien van toepassing:
De werkgroep definieerde de uitkomstmaten als volgt: totale overleving, progressievrije overleving, kwaliteit
van leven.
 
Indien van toepassing:
De werkgroep definieerde niet a priori de genoemde uitkomstmaten, maar hanteerde de in de studies
gebruikte definities.
 
Zoeken en selecteren (Methode)
In de databases Medline (via Pubmed), Embase (via embase.com) en Cochrane Library, CDSR en Central (via
Wiley) is met relevante zoektermen gezocht naar borderline ovariumtumoren en stadiëring. De
zoekverantwoording is weergegeven onder het tabblad Verantwoording. De literatuurzoekactie leverde 802
Borderline ovariumtumoren
PDF aangemaakt op 
23-01-2025
6
/
14
treffers op. Studies werden geselecteerd op grond van de volgende selectiecriteria: patiënten met borderline
ovariumtumor waren geïncludeerd en verschillende manieren van stadiëren werden met elkaar vergeleken.
Op basis van titel en abstract werden in eerste instantie 39 studies voorgeselecteerd.
 
Na raadpleging van de volledige tekst, werden vervolgens 36 studies geëxcludeerd (zie exclusietabel onder
het tabblad Verantwoording) en drie studies definitief geselecteerd.
 
Drie onderzoeken zijn opgenomen in de literatuuranalyse. De belangrijkste studiekarakteristieken en
resultaten zijn opgenomen in de evidencetabellen. De beoordeling van de individuele studieopzet (risk-of-
bias) is opgenomen in de risk-of -bias-tabellen.
Verantwoording
Laatst beoordeeld
 : 30-12-2018
Laatst geautoriseerd
 : 30-12-2018
Voor de volledige verantwoording, evidence tabellen en eventuele aanverwante producten raadpleegt u de
Richtlijnendatabase.
Referenties
B
endifallah S, Nikpayam M, Ballester M, et al. New Pointers for Surgical Staging of Borderline Ovarian Tumors. Annals of
surgical oncology. 2016; 23: 443-9. 10.1245/s10434-015-4784-9
N
umanoglu C, Ulker V, Kuru O, et al. Borderline epithelial ovarian tumors: a single center experience. European journal of
gynaecological oncology. 2014; 35: 692-5.
S
him SH, Kim SN, Jung PS, et al. Impact of surgical staging on prognosis in patients with borderline ovarian tumours: A meta-
analysis. European journal of cancer. 2016; 54: 84-95.10.1016/j.ejca.2015.11.005.
Borderline ovariumtumoren
PDF aangemaakt op 
23-01-2025
7
/
14
Fertiliteitsparende chirurgie, cystectomie, als behandeling van borderline
ovariumtumor
Uitgangsvraag
Welke plaats heeft cystectomie als behandeling van patiënten met een borderline ovariumtumor en een
kinderwens ten aanzien van de prognose?
Aanbeveling
Kies bij verdenking op een unilaterale borderline ovariumtumor bij een patiënt met een kinderwens voor een
unilaterale salpingo-oöphorectomie. De recidiefkans na cystectomie is groter.
 
Overweeg, na counseling van de patiënt, bij een verdenking op een bilaterale borderline ovariumtumor bij
een patiënt met kinderwens een bilaterale cystectomie (indien technisch mogelijk), i.p.v. unilaterale salpingo-
oöphorectomie en contralaterale cystectomie, wegens een significant hogere kans op zwangerschap en een
kortere mediane duur tot zwangerschap.
 
Adviseer de patiënt om na een bilaterale cystectomie niet te wachten met het vervullen van de kinderwens.
De recidiefkans is gelijk aan unilaterale salpingo-oöphorectomie gecombineerd met unilaterale cystectomie,
maar het termijn tot recidief is korter (16 versus 48 maanden).
Overwegingen
BOT is vaak een toevalsbevinding. Indien er reeds een cystectomie is verricht en er blijkt na
pathologisch onderzoek sprake te zijn van een BOT, hoeft er geen nieuwe operatie plaats te vinden,
wel dienen adequate counseling en follow-up te geschieden.
Bij laparoscopie wordt het gebruik van een endoscopie zak aanbevolen. De kans op spill in de buikholte
is groter bij cystectomie.
Een recidief BOT dient opnieuw chirurgisch te worden behandeld. Totdat de kinderwens is vervuld, zou
dit, indien technisch mogelijk, fertiliteitsparend kunnen worden uitgevoerd.
Onderbouwing
Achtergrond
Van alle epitheliale ovariumtumoren is 10-15% een borderline ovariumtumor (1).
De stadiëring wordt genoteerd d.m.v. de FIGO-indeling van een ovariumcarcinoom. Ten tijde van de
diagnose heeft 70-80% van de patiënten een ziekte in stadium 1. De vijfjaarsoverleving is zeer hoog te weten:
>95%.
27-36% van de vrouwen met een borderline ovariumtumor is jonger dan 40 jaar (1-4).
Met deze grote groep jonge vrouwen met een goede overlevingskans komt ook de vraag naar
fertiliteitspreservatie naar voren.
Het huidige advies van behandeling is chirurgisch. Buik(spoel)vocht voor cytologie dient te worden
afgenomen. Bij postmenopauzale patiënten is een bilaterale salpingo-oöphorectomie aangewezen. Wanneer
er sprake is van een (mogelijke) kinderwens kan met een unilaterale salpingo- oöphorectomie worden
Borderline ovariumtumoren
PDF aangemaakt op 
23-01-2025
8
/
14
volstaan. In geval van een mono-ovarium en een kinderwens kan volstaan worden met een ovariële
cystectomie, hoewel dit gepaard gaat met een grotere kans (8-58%) op een lokaal recidief (2, 4, 5). (Oncoline:
Borderline ovariumtumoren: versie: 1.5, Maart 2010.)
In de huidige richtlijn heeft de cystectomie dus maar een beperkte plaats in de behandeling van borderline
ovariumtumor en wordt er een grote range in recidiefkans beschreven, dit zijn data uit retrospectieve studies
met kleine aantallen.
Aangezien er bij een cystectomie meer ovariumweefsel achterblijft en daarmee ook meer follikels, is het
interessant om te weten of cystectomie ook een plaats heeft in de behandeling bij vrouwen met beide ovaria
in situ en een (mogelijke) kinderwens. Welk effect heeft dit op de prognose en op de zwangerschapskansen?
Conclusies
 
GRADE
Matig
 
Recidiefkans:
Bij een FIGO-stadium I borderline ovariumtumor geeft een unilaterale salpingo-
oöphorectomie de laagste kans op recidief t.o.v. cystectomie.
 
Bronnen: (Vasconcelos 2015)
 
 
GRADE
Laag
Recidiefkans:
Indien er sprake is van een bilaterale sereuse borderline ovariumtumor dan is het
recidiefpercentage tussen bilaterale cystectomie en unilaterale salpingo-oöphorectomie met
contralaterale cystectomie niet significant verschillend.
 
Bronnen: (Palomba 2007)
 
 
 
GRADE
Matig
Ziektevrije overleving:
In een follow-up van ≥5 jaar is de mortaliteit na fertiliteitsparende chirurgie (unilaterale
salpingo-oöphorectomie of cystectomie) 1,2% en na radicale chirurgie 0.9% (niet significant).
De huidige studies maken geen onderscheid tussen unilaterale salpingo- oöphorectomie of
cystectomie.
 
Bronnen: (Vasconcelos 2015)
 
 
GRADE
Laag
Ziektevrije overleving:
Indien er sprake is van een bilaterale sereuse borderline ovariumtumor dan is de tijd tot
recidief significant langer voor unilaterale salpingo-oöphorectomie met contralaterale
cystectomie (48 maanden) t.o.v. bilaterale cystectomie (16 maanden). Binnen deze studie
was er geen sprake van mortaliteit.
 
Bronnen: (Palomba 2007)
 
Borderline ovariumtumoren
PDF aangemaakt op 
23-01-2025
9
/
14
 
GRADE
Matig
Zwangerschapskans:
De kans op zwangerschap na cystectomie of unilaterale salpingo-oöphorectomie is niet
significant verschillend en ligt tussen de 40% en de 45%.
 
Bronnen: (Vasconcelos 2015)
 
 
GRADE
Laag
Zwangerschapskans:
Indien er sprake is van een bilaterale sereuse borderline ovariumtumor is de kans op
spontane zwangerschap significant hoger en de mediane duur tot zwangerschap korter na
bilaterale cystectomie t.o.v. unilaterale salpingo-oöphorectomie met contralaterale
cystectomie, 93% (14/15) vs 53% (9/17) en 8 maanden vs 14 maanden, respectievelijk.
 
Bronnen: (Palomba 2007)
* Alle conclusies betreffen FIGO-stadium I tumoren, uni- of bilateraal
Samenvatting literatuur
Algemene terminologie, gebruikte afkortingen:
Sereus Borderline ovariumtumor (sBOT) Mucineus Borderline ovariumtumor (mBOT) Fertiliteitsparende
chirurgie werd beschreven als:
cystectomie (C)
unilaterale salpingo-oöphorectomie (USO)
bilaterale cystectomie (BC)
unilaterale salpingo-oöphorectomie met contralaterale cystectomie (USO+CC).
 
Beschrijving studies
Vasconcelos, Meta-analyse, 2015 (8)
De meta-analyse van Vasconcelos, uit 2015, beschreef in totaal 39 studies, met 5105 patiënten waarvan er
2752 patiënten een fertiliteitsparende chirurgische behandeling ondergingen. De gemiddelde follow-up was
21-134 maanden, waarbij er 18 studies waren die een follow-up hadden van meer dan vijf jaar. De leeftijd van
deze patiënten varieerde van 25 tot 53 jaar. In acht studies waren alleen FIGO-stadium I patiënten
geïncludeerd, in 14 studies meer dan 90% FIGO-stadium I en in vijf studies alleen patiënten met stadium II/III.
Zie Tabel 1 van betreffende geïncludeerde studies in de meta-analyse van Vasconcelos. Inclusiecriteria voor
deze studies waren: peer-reviewed retrospectieve of prospectieve studies, beschrijving van verschillende
vormen van fertiliteitsparende chirurgie (C, BC, USO en USO + CC). Exclusie; indien de follow-up en de
uitkomsten niet separaat voor de verschillende type operatieve behandeling waren beschreven, gemiddelde
duur van follow-up
<20 maanden en case-reports en kleine case series (<18 patiënten behandeld middels fertiliteitsparende
chirurgie).
 
Palomba, RCT, 2007 (7)
In de gerandomiseerde controle studie van Palomba, 2007 werden 32 patiënten geïncludeerd voor analyse.
Dit betreft een eindanalyse na operatie en pathologisch onderzoek. 80 patiënten werden pre- operatief
Borderline ovariumtumoren
PDF aangemaakt op 
23-01-2025
10
/
14
gerandomiseerd, vier werden er geëxcludeerd vanwege maligniteit en 42 vanwege goedaardige cystes. De
patiënten in de analyse waren jonger dan 35 jaar en hadden een actieve kinderwens. Meer dan 90% van hen
had een FIGO-stadium 1 bilaterale sBOT. Patiënten werden of behandeld met USO+CC of met BC. De
follow-up was 81 maanden, in het eerste jaar werden ze à 3 maanden gezien en de vier jaar daaropvolgend à
6 maanden. Alle patiënten werden aangespoord om na behandeling zo snel mogelijk te starten met poging
tot zwangerschap en een ovulatiemonitoring werd aangeboden. De uitkomstmaten van deze studie waren de
veiligheid en vruchtbaarheid van de jonge vrouwen met bilaterale BOTs met een kinderwens op korte termijn.
 
Resultaten
Recidiefkans
Vasconcelos, Meta-analyse, 2015 
(8)
Bij fertiliteitsparende chirurgie bij een borderline ovariumtumor geeft USO een lagere recidiefkans
t.o.v. C. De gepoolde recidiefkansen waren, C 25% (95% BI 0,170-0,360), USO 12.5% (95% BI 0,108- 0,144),
BC 25.6% (95% BI 0,159-0,385) en USO+CC 26,1% (95% BI 0,174-0,371).
Bij een analyse van de studies met inclusie van meer dan 50 patiënten met een follow-up van vijf jaar of
langer ondergingen 936 vrouwen fertiliteitsparende chirurgie, was de recidiefkans voor C 23.6% (95% BI
0,189-0,292) versus 9.5% (95% BI 0,074-0,123) voor USO.
In de subanalyse voor sBOT en mBOT was er een hogere recidiefkans voor sBOT bij fertiliteitsparende
chirurgie. De recurrence rates (gebaseerd op 10 studies met totaal n=433) voor sBOT was voor C, USO en
USO+CC respectievelijk 43.2% (95% BI 0,349-0,519), 32.1% (95% BI 0,251-0,400) en 15.3% (95% BI 0,64-
0,320). Voor BC kon geen analyse worden verricht aangezien slechts 14 patiënten met sBOT dit ondergingen.
De gepoolde recidiefkans (gebaseerd op zes studies, totaal n=394) voor mBOT was voor C en USO
respectievelijk 29.0% (95% BI 0.182-0.428) en 7.9% (95% BI 0.047-0.130).
 
Palomba, RCT, 2007 (7)
In de totale groep waren er 19/32 (59%) vrouwen met een recidief BOT. Er was geen significant verschil in
recidief tussen beide groepen, BC n=9 (60%) vs USO+CC n=10 (58,8%), HR 1.522 (95%BI= 0,61-3,77).
 
Ziektevrije overleving
Vasconcelos, Meta-analyse, 2015 
(8)
De tijd tot recidief is niet beschreven in deze meta-analyse. De tijd tot sterfte wordt ook niet precies
beschreven, maar de mortaliteit in de grote studies met lange follow-up (>5 jaar) onder Stage I patiënten was
1.2% (95% BI 0,005-0,028) in de fertiliteitsparende chirurgiegroep en 0.9 % (95% BI 0,003-0,022) in de
radicale chirurgiegroep.
 
Palomba, RCT, 2007 (7)
De mediane tijdsinterval tot recidief was significant verschillend; 16 maanden in de groep met BC, versus 48
maanden in de groep met USO+CC, p<0,001. Alle recidieven werden chirurgisch behandeld en niet één van
hen had progressie tot een ovariumcarcinoom.
In de follow-up van 81 maanden was in de totale groep de mortaliteit 0/32 (0%).
 
Zwangerschapskans
Vasconcelos, Meta-analyse, 2015 
(8)
Borderline ovariumtumoren
PDF aangemaakt op 
23-01-2025
11
/
14
Slechts 15 studies (n= 896 patiënten die fertiliteitsparende chirurgie ondergingen) benoemden het aantal
patiënten dat daadwerkelijk een zwangerschapswens hadden. De data van vrouwen die zwanger werden in
de verschillende chirurgische subgroepen waren nog schaarser. Het cumulatieve percentage
zwangerschappen in de USO-groep was 45.4% (95% BI 0,309-0,607, N=21/46). Voor de vrouwen in de C-
groep was het cumulatieve percentage 40.3% (95% BI 0,282-0,537, N= 26/61), dit was niet significant. Er
werd niet apart beschreven uit welke studies deze gegevens kwamen en de aantallen waren onvoldoende om
in deze meta-analyse een conclusie te trekken betreffende de zwangerschapsuitkomst.
 
Palomba, RCT, 2007 (7)
Over de totale groep werden 23/32 (72%) van de patiënten zwanger. Het percentage zwangeren was in de
BC-groep significant hoger dan in de USO+CC-groep, HR 3.29 (95% BI 1,36-7,96). Van de BC- groep werden
14/15 (93.3%) vrouwen zwanger en van de USO+CC-groep 9/17 (52.9%) vrouwen. Ook de mediane tijd tot
zwangerschap was korter in de BC-groep, 5 maanden (spreiding: 3-9 maanden) versus 8 maanden (spreiding
3-14 maanden), dit verschil in tijd tot zwangerschap was significant p0.025.
 
Bewijskracht van de literatuur
De bewijskracht van de meta-analyse van Vasconcelos 2015 (8) is met één niveau verlaagd gezien het gebrek
aan informatie in welke range van jaartallen naar literatuur is gezocht en dat er met name observationele en
retrospectieve studies zijn geïncludeerd (waardoor er een groter risk-of-bias bestaat), wordt deze studie op
GRADE ‘Matig’ gewaardeerd.
De bewijskracht van de gerandomiseerde controle studie van Palmoba 2007 (7) is met twee niveaus verlaagd
vanwege een grote mate van imprecisie; dit komt door het lage aantal geïncludeerde patiënten (N= 32)
daarbij zie je een grote spreiding in de Hazard Ratio voor de recidiefkans (HR 1.522 (95% BI 0.61-3.77)).
Daarnaast was er sprake van strenge in- en exclusie criteria waardoor er sprake is van een sterke selectiebias.
Zoeken en selecteren
Om de uitgangsvraag te kunnen beantwoorden is er een systematische literatuuranalyse verricht naar de
volgende zoekvraag:
Wegen voor- en nadelen van cystectomie ten opzichte van een unilaterale of bilaterale salpingo-
oöphorectomie op bij vrouwen in de fertiele levensfase (16-45 jaar) en een kinderwens met een borderline
ovariumtumor ten aanzien van de ziektevrije overleving (risico t.a.v. recidief/ziektevrije overleving) en de
zwangerschapskans?
 
P 
vrouw in fertiele levensfase (16-45 jaar) met borderline ovariumtumor
I 
cystectomie
C 
unilaterale of bilaterale salpingo-oöphorectomie
O Primair: 
ziektevrije overleving; risico t.a.v. recidief/metastase
Secundair: 
verschil in zwangerschapskans tussen en unilaterale salphingo-oöphorectomie en cystectomie.
 
Relevante uitkomstmaten
De werkgroep achtte ‘recidief/metastase’ en ‘ziektevrije overleving’ voor de besluitvorming kritieke
uitkomstmaten; en ‘zwangerschapskans’ voor de besluitvorming belangrijke uitkomstmaten.
Borderline ovariumtumoren
PDF aangemaakt op 
23-01-2025
12
/
14
De werkgroep definieerde niet a priori de genoemde uitkomstmaten, maar hanteerde de in de studies
gebruikte definities.
 
Zoeken en selecteren (Methode)
In de database Pubmed is met relevante zoektermen gezocht naar artikelen betreffende borderline
ovariumtumor en fertiliteitsparende behandeling. De zoekverantwoording is weergegeven onder het tabblad
Verantwoording.
De literatuursearch vond plaats in december 2015 en leverde 276 treffers op. Vervolgens zijn daar de
volgende filters op toegepast: gepubliceerd in de laatste 10 jaar, Nederlands- of Engelstalig. Daarna bleven
er 140 artikelen over. Studies werden geselecteerd op grond van de volgende selectiecriteria: chirurgische
behandeling, borderline ovariumtumor, fertiliteitsparend. Case-reports en studies over de behandeling van
ovariumcarcinoom werden geëxcludeerd. Verder werden studies die reeds geïncludeerd waren in een meta-
analyse of een systematische review niet separaat opgenomen in onze beschrijving van de literatuur.
Op basis van titel en abstract werden in eerste instantie acht artikelen geselecteerd. Uiteindelijk werden twee
studies opgenomen in de literatuuranalyse. De belangrijkste studie-karakteristieken en resultaten zijn
opgenomen in de evidencetabellen (zie bijlage). De beoordeling van de individuele studieopzet (risk of bias)
is opgenomen in de risk-of-bias-tabellen.
Zie de exclusietabel voor de artikelen die op basis van de tekst en inhoud zijn geëxcludeerd. De Cochrane
review (6) beschreef slechts 1 randomized clinical trial (RCT) (7). Daarop werd besloten om de RCT zelf te
includeren i.p.v. de Cochrane review. Deze RCT is overigens ook geïncludeerd in een meta-analyse die
opgenomen is in deze richtlijnmodule (8).
Verantwoording
Laatst beoordeeld
 : 30-12-2018
Laatst geautoriseerd
 : 30-12-2018
Voor de volledige verantwoording, evidence tabellen en eventuele aanverwante producten raadpleegt u de
Richtlijnendatabase.
Referenties
A
lvarez RM, Vazquez-Vicente D. Fertility sparing treatment in borderline ovarian tumours. Ecancermedicalscience. 2015;9:507.
A
keson M, Zetterqvist BM, Dahllof K, Jakobsen AM, Brannstrom M, Horvath G. Population- based cohort follow-up study of all
patients operated for borderline ovarian tumor in western Sweden during an 11-year period. International journal of
gynecological cancer : official journal of the International Gynecological Cancer Society. 2008;18(3):453-9.
Z
anetta G, Rota S, Chiari S, Bonazzi C, Bratina G, Mangioni C. Behavior of borderline tumors with particular interest to
persistence, recurrence, and progression to invasive carcinoma: a prospective study. Journal of clinical oncology : official
journal of the American Society of Clinical Oncology. 2001;19(10):2658-64.
T
rope CG, Kaern J, Davidson B. Borderline ovarian tumours. Best practice & research Clinical obstetrics & gynaecology.
2012;26(3):325-36.
C
amatte S, Morice P, Atallah D, Thoury A, Pautier P, Lhomme C, et al. Clinical outcome after laparoscopic pure management
of borderline ovarian tumors: results of a series of 34 patients. Annals of oncology : official journal of the European Society for
Medical Oncology / ESMO. 2004;15(4):605-9.
F
aluyi O, Mackean M, Gourley C, Bryant A, Dickinson HO. Interventions for the treatment of borderline ovarian tumours. The
Cochrane database of systematic reviews. 2010(9):CD007696.
P
alomba S, Zupi E, Russo T, Falbo A, Del Negro S, Manguso F, et al. Comparison of two fertility-sparing approaches for
Borderline ovariumtumoren
PDF aangemaakt op 
23-01-2025
13
/
14
bilateral borderline ovarian tumours: a randomized controlled study. Human reproduction. 2007;22(2):578-85.
V
asconcelos I, de Sousa Mendes M. Conservative surgery in ovarian borderline tumours: a meta-analysis with emphasis on
recurrence risk. European journal of cancer. 2015;51(5):620- 31.
G
ershenson DM. Treatment of ovarian cancer in young women. Clinical obstetrics and gynecology. 2012;55(1):65-74.
B
orgfeldt C, Iosif C, Masback A. Fertility-sparing surgery and outcome in fertile women with ovarian borderline tumors and
epithelial invasive ovarian cancer. European journal of obstetrics, gynecology, and reproductive biology. 2007;134(1):110-4.
M
orice P. Borderline tumours of the ovary and fertility. European journal of cancer. 2006;42(2):149-58.
Borderline ovariumtumoren
PDF aangemaakt op 
23-01-2025
14
/
14
